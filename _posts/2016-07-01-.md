---
description: >-
  התערוכה ״לא מדבקת״ עוסקת בדיסוננס שבין רתיעה למשיכה, ברגשות ובתחושות הקשורים
  במחלות ובאבנורמליות של הגוף. בתערוכה מוצג מגוון עבודות של אמנים ומעצבים שאינם
  נרתעים מהשונה ומהמוקצה, מהמדבק והמתקלף ורואים את האסתטיקה בסוטה מהנורמה.
  התערוכה היא תוצר קורס סטודנטים לתואר השני בעיצוב תעשייתי בבצלאל במסלול אודות
  העיצוב בהנחיית מיה דבש. בית הנסן הוקם בסוף המאה ה−19 כמקום מרפא וטיפול עבור
  חולי צרעת, ושירת ככזה עד לעזיבת אחרון החולים בשנת 2000. היום בית הנסן הינו
  מרכז מרכז לעיצוב מדיה וטכנולוגיה. בהפיכתו ממרכז רפואי למתחם תרבות עולה השאלה,
  מה נשאר מן ההיסטוריה של המקום ומה חלחל ומקנן בקירות עד היום? אוצרי התערוכה
  מבקשים לעורר את הדיאלוג בין רבדי המציאות השונים שידע וספג המקום.  התערוכה
  מציגה פרשנויות של כ−25 מעצבים ואמנים רב תחומיים למושגים עיוות ושינוי צורה, הן
  בגוף האדם והן בחפצים ובמוצרים. כמו כן, מוצגים שיתופי פעולה בין מעצבים לבין
  אנשי רפואה ומדע, כמו גם עבודות העוסקות באמונות תפלות ודעות קדומות. בתערוכה
  מוצגות בין השאר עבודותיהם של האמנים והמעצבים הבאים: גלי כנעני, מיה פרנס, תומר
  ספיר, יואב אדמוני, עזרי ואייל טרזי, חנן דה לנגה וגלית שבו. ביום שישי 1/7/16
  בשעה 12:30 יתקיים שיח גלריה בהשתתפות: אורי אלישר, יואב אדמוני, יעל ארליכמן
  וגלית שבו.
dateModified: '2016-07-01T22:35:29.153Z'
datePublished: '2016-07-01T22:37:22.269Z'
title: תערוכה לא מדבקת
author: []
isBasedOnUrl: >-
  https://the-grid-user-content.s3-us-west-2.amazonaws.com/908f29f6-62ba-4953-8b41-a5cd81863e98.jpg
starred: false
sourcePath: _posts/2016-07-01-.md
inFeed: true
hasPage: false
inNav: false
_type: MediaObject

---
![](https://the-grid-user-content.s3-us-west-2.amazonaws.com/908f29f6-62ba-4953-8b41-a5cd81863e98.jpg)

# תערוכה לא מדבקת

התערוכה ״לא מדבקת״ עוסקת בדיסוננס שבין רתיעה למשיכה, ברגשות ובתחושות הקשורים במחלות ובאבנורמליות של הגוף. בתערוכה מוצג מגוון עבודות של אמנים ומעצבים שאינם נרתעים מהשונה ומהמוקצה, מהמדבק והמתקלף ורואים את האסתטיקה בסוטה מהנורמה. התערוכה היא תוצר קורס סטודנטים לתואר השני בעיצוב תעשייתי בבצלאל במסלול אודות העיצוב בהנחיית מיה דבש.  
בית הנסן הוקם בסוף המאה ה−19 כמקום מרפא וטיפול עבור חולי צרעת, ושירת ככזה עד לעזיבת אחרון החולים בשנת 2000\.  
היום בית הנסן הינו מרכז מרכז לעיצוב מדיה וטכנולוגיה. בהפיכתו ממרכז רפואי למתחם תרבות עולה השאלה, מה נשאר מן ההיסטוריה של המקום ומה חלחל ומקנן בקירות עד היום? אוצרי התערוכה מבקשים לעורר את הדיאלוג בין רבדי המציאות השונים שידע וספג המקום.  
התערוכה מציגה פרשנויות של כ−25 מעצבים ואמנים רב תחומיים למושגים עיוות ושינוי צורה, הן בגוף האדם והן בחפצים ובמוצרים. כמו כן, מוצגים שיתופי פעולה בין מעצבים לבין אנשי רפואה ומדע, כמו גם עבודות העוסקות באמונות תפלות ודעות קדומות. בתערוכה מוצגות בין השאר עבודותיהם של האמנים והמעצבים הבאים: גלי כנעני, מיה פרנס, תומר ספיר, יואב אדמוני, עזרי ואייל טרזי, חנן דה לנגה וגלית שבו.  
ביום שישי 1/7/16 בשעה 12:30 יתקיים שיח גלריה בהשתתפות: אורי אלישר, יואב אדמוני, יעל ארליכמן וגלית שבו.